---
Title: Analysis
Description: Analysis of websites
---

Analys av färger på webbsidor
=======================

Uppgiften handlar om att analyserar olika webbsidors val av färger samt användning av färgen för att skapa känsla.

Urval
-----------------------

I den här analysen valdes webbsidorna emp-shop.se, fancifuldoll.com och ginatricot.se för att utföra analysen på. Valen utgick från en kategori av webbshoppar som säljer olika stilar av kläder. För att hitta de olika sidorna besöktes olika webbshoppar för att säkerställa stilen på kläderna samt att sidorna använde sig av minst en färg (utöver vitt).

Metod
-----------------------

För att utföra undersökningen använde jag mig av 4 olika verktyg, Firefox devtools,paletton.com, WhatFont(add-on)och myFonts.com. Firefox devtools användes för att få ut hexkoderna till webbsidornas olika färger genom verktygets eyedropper. Därefter användes paletton.com som ett stöd för att undersöka vilken sorts färgschema som använts.

Sedan användes WhatFont och myfonts.com för att ta fram fonterna som använts på vardera sida. Med WhatFont add-on var det enkelt att sätta igång den och sedan hovra på texten på sidan. På myfonts.com laddade man upp en screen shot på texten på sidorna och valde texten vars font man ville få reda på. Därefter fick man upp liknande resultat och fick på egen hand jämföra texten med fonterna för att få fram den mest liknande fonten.

Resultat
-----------------------

### Emp-shop.se

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #000000">
<td style="height: 50px; width: 50px; background-color: #b40019">
<td style="height: 50px; width: 50px; background-color: #006d1c">
</tr>
</table>

På emp-shop.se använder de sig av vitt(#ffffff), svart(#000000), röd(#b40019) och grön(#006d1c). De har en vit bakgrund med svarta sektioner som används vid exempelvis menyer för att skapa lite uppdelning i innehållet. Den röda och gröna färgen används som accentfärger där den röda används mer. Baserat på användningen av den röda och gröna färgen använder sidan sig av ett komplementerande färgschema då färgerna ligger mittemot varandra på färghjulet.

De använder sig av 2 olika fonter för brödtext och titlar. För brödtexten använder de sig av fonten Open san och till titlar använder de sig av fonten Roboto. Båda används i en form av regular och i svart eller vitt beroende på bakgrundsfärgen.

![A screenshot of emp-shop.se](../assets/img/emp1.jpg "emp-shop.com")

### Fancyfuldoll.com

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #000000">
<td style="height: 50px; width: 50px; background-color: #f9eded">
</tr>
</table>

På fancifuldoll.com använder de sig av vitt(#ffffff) och en ljusrosa(#f9eded) färg. De har en vit bakgrund och använder den ljusrosa färgen som bakgrund för nav menyn och footern. Eftersom att de använder sig av främst 1 färg skulle det gå att säga att de använder ett monotont färgschema.

De använder sig av 2 olika fonter. För brödtexten och vissa av titlarna använder de sig av fonten Playfair Display och för titlarna för kategorierna för sidorna använder de fonten Luxurious Script. Fonterna används i en grå nyans.

![A screenshot of fancyfuldoll.com](../assets/img/fancyfuldoll.jpg "fancyfuldoll.com")

### Ginatricot.se

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #faf4e8">
<td style="height: 50px; width: 50px; background-color: #ecdacc">
</tr>
</table>

På ginatricot.se använder de sig av vitt(#ffffff), ljusgul(#faf4e8) och beige/rosa(#ecdacc). De har en vit bakgrund och använder den ljusgula färgen till bakgrunden för menyn och footern. Den beiga/rosa färgen används som en accent färg och även i en sektion av menyn. Baserat på de använda färgerna så använder sidan sig av ett intilliggande(adjacent) färgschema.

De verkar använda sig av en font för både titlar och brödtext. Då de verkar använda sig av en variabel för att ange sin font så blir det svårare att avgöra exakta fonten. Det närmaste som denna undersökning kom var fonten Mundial Light.

![A screenshot of ginatricot.se](../assets/img/ginatricott.jpg "ginatricot.se")

Analys
-----------------------

För emp-shop.se är det tydligt vilken känsla det är som de vill framföra på sin webbsida, nämligen rock, hård och annorlunda. Med användningen av skarpa färger skapar de en hård kontrast som står ut bland många andra webbshoppar som säljer kläder.

Även för fancyfuldoll.com är det tydligt med vilken känsla som de vill framföra, nämligen fantasi. Deras val av font och färg tillsammans skapar en känsla av tjejigt, prinsessigt och drömmande.

För ginatricot.se är det kanske inte lika tydligt vilken känsla det är som de vill förmedla. Färgerna i sig är relativt “moderna” och skulle kunna anses “vara inne” baserat på sociala mediers vyer. På det sättet förmedlar sidan en något modern känsla. Samtidigt blir det lite svårt att få någon riktig känsla från sidan då användningen av färgen inte direkt syns samtidigt som de har valt att använda sig av en rätt neutral font.

Övrigt
-----------------------

En sak som noterades under undersökningens gång var hur många av webbshopparna som besöktes under urvalet stadie som inte direkt använde sig av färger. Några av sidorna som övervägdes använde inga färger alls, enbart vitt, svart och någon enstaka grå nyans. På dessa sidor var det svårt att uppfatta om de ville ge någon känsla med sina webbsidor.

Här länkarna till de olika sidorna som analyserades:
* [emp-shop.se](https://www.emp-shop.se/)
* [fancyfuldoll.com](https://fancifuldoll.com/)
* [ginatricot.se](https://www.ginatricot.com/se)


<a class="backbtn" href="02_load">Go to Load</a>
<a class="backbtn" href="03_design_principles">Go to Design principles</a>
